{
    "poems": [
      {
        "title": "感遇四首其一",
        "author": "张九龄",
        "content": "孤鸿海上来，池潢不敢顾。侧见双翠鸟，巢在三珠树。矫矫珍木巅，得无金丸惧？美服患人指，高明逼神恶？今我游冥冥，弋者何所慕！",
        "audio_language": "Mandarin",
        "audio_path": "./300tangpoems_vol_1_001_64kb.wav"
      },
      {
        "title": "感遇四首其二",
        "author": "张九龄",
        "content": "兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折。",
        "audio_language": "Mandarin",
        "audio_path": "./300tangpoems_vol_1_002_64kb.wav"
      },
      {
        "title": "感遇四首其三",
        "author": "张九龄",
        "content": "幽人归独卧，滞虑洗孤清。持此谢高鸟，因之传远情。日夕怀空意，人谁感至精？飞沉理自隔，何所慰吾诚？",
        "audio_language": "Mandarin",
        "audio_path": "./300tangpoems_vol_1_003_64kb.wav"
      },
      {
        "title": "感遇四首其四",
        "author": "张九龄",
        "content": "江南有丹橘，经冬犹绿林。 岂伊地气暖，自有岁寒心。 可以荐嘉客，奈何阻重深。 运命惟所遇，循环不可寻。",
        "audio_language": "Mandarin",
        "audio_path": "./300tangpoems_vol_1_004_64kb.wav"
      },
      {
        "title": "下终南山过斛斯山人宿置酒",
        "author": "李白",
        "content": "暮从碧山下，山月随人归。 却顾所来径，苍苍横翠微。 相携及田家，童稚开荆扉。 绿竹入幽径，青萝拂行衣。 欢言得所憩，美酒聊共挥。 长歌吟松风，曲尽河星稀。 我醉君复乐，陶然共忘机。",
        "audio_language": "Mandarin",
        "audio_path": "./300tangpoems_vol_1_005_64kb.wav"
      },
      {
        "title": "月下独酌",
        "author": "李白",
        "content": "花间一壶酒，独酌无相亲。",
        "audio_language": "Mandarin",
        "audio_path": "./300tangpoems_vol_1_006_64kb.wav"
      },
      {
        "title": "春思",
        "author": "李白",
        "content": "燕草如碧丝，秦桑低绿枝。当君怀归日，是妾断肠时。春风不相识，何事入罗帏？",
        "audio_language": "Mandarin",
        "audio_path": "./300tangpoems_vol_1_007_64kb.wav"
      },
      {
        "title": "望岳",
        "author": "杜甫",
        "content": "岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。",
        "audio_language": "Mandarin",
        "audio_path": "./300tangpoems_vol_1_008_64kb.wav"
      },
      {
        "title": "赠卫八处士",
        "author": "杜甫",
        "content": "人生不相见，动如参与商。今夕复何夕，共此灯烛光。少壮能几时，鬓发各已苍。访旧半为鬼，惊呼热中肠。焉知二十载，重上君子堂。昔别君未婚，儿女忽成行。怡然敬父执，问我来何方。问答乃未已，驱儿罗酒浆。夜雨翦春韭，新炊间黄粱。主称会面难，一举累十觞。十觞亦不醉，感子故意长。明日隔山岳，世事两茫茫。",
        "audio_language": "Mandarin", 
        "audio_path": "./300tangpoems_vol_1_009_64kb.wav"
      },
      {
        "title": "佳人",
        "author": "杜甫",
        "content": "绝代有佳人，幽居在空谷。自云良家子，零落依草木。关中昔丧乱，兄弟遭杀戮。官高何足论，不得收骨肉。世情恶衰歇，万事随转烛。夫婿轻薄儿，新人美如玉。合昏尚知时，鸳鸯不独宿。但见新人笑，那闻旧人哭。在山泉水清，出山泉水浊。侍婢卖珠回，牵萝补茅屋。摘花不插发，采柏动盈掬。天寒翠袖薄，日暮倚修竹。",
        "audio_language": "Mandarin",
        "audio_path": "./300tangpoems_vol_1_010_64kb.wav"
      },
      {
        "title": "梦李白二首·其一",
        "author": "杜甫",
        "content": "死别已吞声，生别常恻恻。江南瘴疠地，逐客无消息。故人入我梦，明我长相忆。君今在罗网，何以有羽翼。恐非平生魂，路远不可测。魂来枫林青，魂返关塞黑。落月满屋梁，犹疑照颜色。水深波浪阔，无使皎龙得。",
        "audio_language": "Mandarin",
        "audio_path": "./300tangpoems_vol_1_011_64kb.wav"  
      },
      {
        "title": "梦李白二首·其二",
        "author": "杜甫",
        "content": "浮云终日行，游子久不至。三夜频梦君，情亲见君意。告归常局促，苦道来不易。江湖多风波，舟楫恐失坠。出门搔白首，若负平生志。冠盖满京华，斯人独憔悴。孰云网恢恢，将老身反累。千秋万岁名，寂寞身后事。",
        "audio_language": "Mandarin",
        "audio_path": "./300tangpoems_vol_1_012_64kb.wav"
      },
      {
        "title": "送别",
        "author": "王维",
        "content": "山中相送罢，日暮掩柴扉。春草明年绿，王孙归不归。",
        "audio_language": "Mandarin",
        "audio_path": "./300tangpoems_vol_1_013_64kb.wav"
      },
      {
        "title": "送綦毋潜落第还乡",
        "author": "王维",
        "content": "圣代无隐者，英灵尽来归。遂令东山客，不得顾采薇。既至君门远，孰云吾道非。江淮度寒食，京洛缝春衣。置酒临长道，同心与我违。行当浮桂棹，未几拂荆扉。远树带行客，孤村当落晖。吾谋适不用，勿谓知音稀。",
        "audio_language": "Mandarin",
        "audio_path": "./300tangpoems_vol_1_014_64kb.wav"
      },
      {
        "title": "青溪",
        "author": "王维",
        "content": "言入黄花川，每逐青溪水。随山将万转，趣途无百里。声喧乱石中，色静深松里。漾漾泛菱荇，澄澄映葭苇。我心素已闲，清川澹如此。请留盘石上，垂钓将已矣。",
        "audio_language": "Mandarin",
        "audio_path": "./300tangpoems_vol_1_015_64kb.wav"
      },
      {
        "title": "渭川田家",
        "author": "王维",
        "content": "斜阳照墟落，穷巷牛羊归。野老念牧童，倚杖候荆扉。雉雊麦苗秀，蚕眠桑叶稀。田夫荷锄至，相见语依依。即此羡闲逸，怅然吟式微。",
        "audio_language": "Mandarin",
        "audio_path": "./300tangpoems_vol_1_016_64kb.wav"
      },
      {
        "title": "西施咏",
        "author": "王维",
        "content": "艳色天下重，西施宁久微。朝为越溪女，暮作吴宫妃。贱日岂殊众，贵来方悟稀。邀人傅脂粉，不自著罗衣。君宠益娇态，君怜无是非。当时浣纱伴，莫得同车归。持谢邻家子，效颦安可希。",
        "audio_language": "Mandarin",
        "audio_path": "./300tangpoems_vol_1_017_64kb.wav"
      },
      {
        "title": "同从弟南斋玩月忆山阴崔少府",
        "author": "王昌龄",
        "content": "高卧南斋时，开帷月初吐。清辉澹水木，演漾在窗户。苒苒几盈虚，澄澄变今古。美人清江畔，是夜越吟苦。千里共如何，微风吹兰杜。",
        "audio_language": "Mandarin",
        "audio_path": "./300tangpoems_vol_1_021_64kb.wav"
      },
      {
        "title": "郡斋雨中与诸文士燕集",
        "author": "韦应物",
        "content": "兵卫森画戟，宴寝凝清香。海上风雨至，逍遥池阁凉。烦疴近消散，嘉宾复满堂。自惭居处崇，未睹斯民康。理会是非遣，性达形迹忘。鲜肥属时禁，蔬果幸见尝。俯饮一杯酒，仰聆金玉章。神欢体自轻，意欲凌风翔。吴中盛文史，群彦今汪洋。方知大藩地，岂曰财赋疆。",
        "audio_language": "Mandarin",
        "audio_path": "./300tangpoems_vol_1_027_64kb.wav"
      },
      {
        "title": "初发扬子寄元大校书",
        "author": "韦应物",
        "content": "凄凄去亲爱，泛泛入烟雾。归棹洛阳人，残钟广陵树。今朝此为别，何处还相遇。世事波上舟，沿洄安得住。",
        "audio_language": "Mandarin",
        "audio_path": "./300tangpoems_vol_1_028_64kb.wav"
      },
      {
        "title": "寄全椒山中道士",
        "author": "韦应物",
        "content": "今朝郡斋冷，忽念山中客。涧底束荆薪，归来煮白石。欲持一瓢酒，远慰风雨夕。落叶满空山，何处寻行迹。",
        "audio_language": "Mandarin",
        "audio_path": "./300tangpoems_vol_1_029_64kb.wav"
      },
      {
        "title": "长安遇冯著",
        "author": "韦应物",
        "content": "客从东方来，衣上灞陵雨。问客何为来，采山因买斧。冥冥花正开，飏飏燕新乳。昨别今已春，鬓丝生几缕。",
        "audio_language": "Mandarin",
        "audio_path": "./300tangpoems_vol_1_030_64kb.wav"
      },
      {
        "title": "夕次盱眙县",
        "author": "韦应物",
        "content": "落帆逗淮镇，停舫临孤驿。浩浩风起波，冥冥日沉夕。人归山郭暗，雁下芦洲白。独夜忆秦关，听钟未眠客。",
        "audio_language": "Mandarin",
        "audio_path": "./300tangpoems_vol_1_031_64kb.wav"
      },
      {
        "title": "东郊",
        "author": "韦应物",
        "content": "吏舍跼终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处。乐幽心屡止，遵事迹犹遽。终罢斯结庐，慕陶真可庶。",
        "audio_language": "Mandarin",
        "audio_path": "./300tangpoems_vol_1_032_64kb.wav"
      },
      {
        "title": "送杨氏女",
        "author": "韦应物",
        "content": "永日方戚戚，出行复悠悠。女子今有行，大江溯轻舟。尔辈况无恃，抚念益慈柔。幼为长所育，两别泣不休。对此结中肠，义往难复留。自小阙内训，事姑贻我忧。赖兹托令门，仁恤庶无尤。贫俭诚所尚，资从岂待周。孝恭遵妇道，容止顺其猷。别离在今晨，见尔当何秋。居闲始自遣，临感忽难收。归来视幼女，零泪缘缨流。",
        "audio_language": "Mandarin",
        "audio_path": "./300tangpoems_vol_1_033_64kb.wav"
      },
      {
        "title": "晨诣超师院读禅经",
        "author": "柳宗元",
        "content": "汲井漱寒齿，清心拂尘服。闲持贝叶书，步出东斋读。真源了无取，妄迹世所逐。遗言冀可冥，缮性何由熟。道人庭宇静，苔色连深竹。日出雾露馀，青松如膏沐。澹然离言说，悟悦心自足。",
        "audio_language": "Mandarin",
        "audio_path": "./300tangpoems_vol_1_034_64kb.wav"
      },
      {
        "title": "溪居",
        "author": "柳宗元",
        "content": "久为簪组累，幸此南夷谪。闲依农圃邻，偶似山林客。晓耕翻露草，夜榜响溪石。来往不逢人，长歌楚天碧。",
        "audio_language": "Mandarin",
        "audio_path": "./300tangpoems_vol_1_035_64kb.wav"
      },
      {
        "title": "塞上曲·其一",
        "author": "王昌龄",
        "content": "蝉鸣空桑林，八月萧关道。出塞入塞寒，处处黄芦草。从来幽并客，皆共沙尘老。莫学游侠儿，矜夸紫骝好。",
        "audio_language": "Mandarin",
        "audio_path": "./300tangpoems_vol_1_036_64kb.wav"
      },
      {
        "title": "塞下曲",
        "author": "王昌龄",
        "content": "饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。",
        "audio_language": "Mandarin",
        "audio_path": "./300tangpoems_vol_1_037_64kb.wav"
      },
      {
        "title": "关山月",
        "author": "李白",
        "content": "明月出天山，苍茫云海间。长风几万里，吹度玉门关。汉下白登道，胡窥青海湾。由来征战地，不见有人还。戍客望边邑，思归多苦颜。高楼当此夜，叹息未应闲。",
        "audio_language": "Mandarin",
        "audio_path": "./300tangpoems_vol_1_038_64kb.wav"
      },
      {
        "title": "子夜四时歌·春歌",
        "author": "李白",
        "content": "秦地罗敷女，采桑绿水边。素手青条上，红妆白日鲜。蚕饥妾欲去，五马莫留连。",
        "audio_language": "Mandarin",
        "audio_path": "./300tangpoems_vol_1_039_64kb.wav"
      },
      {
        "title": "子夜四时歌·夏歌",
        "author": "李白",
        "content": "镜湖三百里，菡萏发荷花。五月西施采，人看隘若耶。回舟不待月，归去越王家。",
        "audio_language": "Mandarin",
        "audio_path": "./300tangpoems_vol_1_040_64kb.wav"
      },
      {
        "title": "子夜四时歌·秋歌",
        "author": "李白",
        "content": "长安一片月，万户捣衣声。秋风吹不尽，总是玉关情。何日平胡虏，良人罢远征。",
        "audio_language": "Mandarin",
        "audio_path": "./300tangpoems_vol_1_041_64kb.wav"
      },
      {
        "title": "子夜四时歌·冬歌",
        "author": "李白",
        "content": "明朝驿使发，一夜絮征袍。素手抽针冷，那堪把剪刀。裁缝寄远道，几日到临洮？",
        "audio_language": "Mandarin",
        "audio_path": "./300tangpoems_vol_1_042_64kb.wav"
      },
      {
        "title": "烈女操",
        "author": "孟郊",
        "content": "梧桐相待老，鸳鸯会双死。贞女贵徇夫，舍生亦如此。波澜誓不起，妾心井中水。",
        "audio_language": "Mandarin",
        "audio_path": "./300tangpoems_vol_1_044_64kb.wav"
      },
      {
        "title": "游子吟",
        "author": "孟郊",
        "content": "慈母手中线，游子身上衣。临行密密缝，意恐迟迟归。谁言寸草心，报得三春晖。",
        "audio_language": "Mandarin",
        "audio_path": "./300tangpoems_vol_1_045_64kb.wav"
      },
      {
        "title": "登幽州台歌",
        "author": "陈子昂",
        "content": "前不见古人，后不见来者。念天地之悠悠，独怆然而涕下！",
        "audio_language": "Mandarin",
        "audio_path": "./300tangpoems_vol_2_046_64kb.wav"
      },
      {
        "title": "古意",
        "author": "李颀",
        "content": "男儿事长征，少小幽燕客。赌胜马蹄下，由来轻七尺。杀人莫敢前，须如猬毛磔。黄云陇底白雪飞，未得报恩不能归。辽东小妇年十五，惯弹琵琶解歌舞。今为羌笛出塞声，使我三军泪如雨。",
        "audio_language": "Mandarin",
        "audio_path": "./300tangpoems_vol_2_047_64kb.wav"
      },
      {
        "title": "送陈章甫",
        "author": "李颀",
        "content": "四月南风大麦黄，枣花未落桐阴长。青山朝别暮还见，嘶马出门思旧乡。陈侯立身何坦荡，虬须虎眉仍大颡。腹中贮书一万卷，不肯低头在草莽。东门酤酒饮我曹，心轻万事皆鸿毛。醉卧不知白日暮，有时空望孤云高。长河浪头连天黑，津口停舟渡不得。郑国游人未及家，洛阳行子空叹息。闻道故林相识多，罢官昨日今如何。",
        "audio_language": "Mandarin",
        "audio_path": "./300tangpoems_vol_2_048_64kb.wav"
      },
      {
        "title": "琴歌",
        "author": "李颀",
        "content": "主人有酒欢今夕，请奏鸣琴广陵客。月照城头乌半飞，霜凄万树风入衣。铜炉华烛烛增辉，初弹渌水后楚妃。一声已动物皆静，四座无言星欲稀。清淮奉使千馀里，敢告云山从此始。",
        "audio_language": "Mandarin",
        "audio_path": "./300tangpoems_vol_2_049_64kb.wav"
      },
      {
        "title": "听董大弹胡笳弄兼寄语房给事",
        "author": "李颀",
        "content": "蔡女昔造胡笳声，一弹一十有八拍。胡人落泪沾边草，汉使断肠对归客。古戍苍苍烽火寒，大荒沉沉飞雪白。先拂商弦后角羽，四郊秋叶惊摵摵。董夫子，通神明，深松窃听来妖精。言迟更速皆应手，将往复旋如有情。空山百鸟散还合，万里浮云阴且晴。嘶酸雏雁失群夜，断绝胡儿恋母声。川为静其波，鸟亦罢其鸣。乌孙部落家乡远，逻娑沙尘哀怨生。幽音变调忽飘洒，长风吹林雨堕瓦。迸泉飒飒飞木末，野鹿呦呦走堂下。长安城连东掖垣，凤凰池对青琐门。高才脱略名与利，日夕望君抱琴至。", 
        "audio_language": "Mandarin",
        "audio_path": "./300tangpoems_vol_2_050_64kb.wav"
      },
      {
        "title": "听安万善吹觱篥歌",
        "author": "李颀",
        "content": "南山截竹为觱篥，此乐本自龟兹出。流传汉地曲转奇，凉州胡人为我吹。傍邻闻者多叹息，远客思乡皆泪垂。世人解听不解赏，长飙风中自来往。枯桑老柏寒飕飗，九雏鸣凤乱啾啾。龙吟虎啸一时发，万籁百泉相与秋。忽然更作渔阳掺，黄云萧条白日暗。变调如闻杨柳春，上林繁花照眼新。岁夜高堂列明烛，美酒一杯声一曲。",
        "audio_language": "Mandarin",
        "audio_path": "./300tangpoems_vol_2_051_64kb.wav"
      },
      {
        "title": "夜归鹿门山歌",
        "author": "孟浩然",
        "content": "一枝红山寺钟鸣昼已昏，渔梁渡头争渡喧。人随沙岸向江村，余亦乘舟归鹿门。鹿门月照开烟树，忽到庞公栖隐处。岩扉松径长寂寥，惟有幽人自来去。",
        "audio_language": "Mandarin",
        "audio_path": "./300tangpoems_vol_2_052_64kb.wav"
      },
      {
        "title": "庐山谣寄卢侍御虚舟",
        "author": "李白",
        "content": "我本楚狂人，凤歌笑孔丘。手持绿玉杖，朝别黄鹤楼。五岳寻仙不辞远，一生好入名山游。庐山秀出南斗傍，屏风九叠云锦张。影落明湖青黛光，金阙前开二峰长，银河倒挂三石梁。香炉瀑布遥相望，回崖沓嶂凌苍苍。翠影红霞映朝日，鸟飞不到吴天长。登高壮观天地间，大江茫茫去不还。黄云万里动风色，白波九道流雪山。好为庐山谣，兴因庐山发。闲窥石镜清我心，谢公行处苍苔没。早服还丹无世情，琴心三叠道初成。遥见仙人彩云里，手把芙蓉朝玉京。先期汗漫九垓上，愿接卢敖游太清。",
        "audio_language": "Mandarin",
        "audio_path": "./300tangpoems_vol_2_053_64kb.wav"
      },
      {
        "title": "梦游天姥吟留别 ",
        "author": "李白",
        "content": "海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。世间行乐亦如此，古来万事东流水。别君去兮何时还？且放白鹿青崖间。须行即骑访名山，安能摧眉折腰事权贵。使我不得开心颜！",
        "audio_language": "Mandarin",
        "audio_path": "./300tangpoems_vol_2_054_64kb.wav"
      },
      {
        "title": "金陵酒肆留别 ",
        "author": "李白",
        "content": "风吹柳花满店香，吴姬压酒唤客尝。金陵子弟来相送，欲行不行各尽觞。请君试问东流水，别意与之谁短长。",
        "audio_language": "Mandarin",
        "audio_path": "./300tangpoems_vol_2_055_64kb.wav"
      }
    ]
  }

  